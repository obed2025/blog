---
title: 'Dore uko ingendo z’abanyeshuri zo gutangira igihembwe cya mbere ziteye'
description: 'Ikigo cy’Igihugu gishinzwe Ibizamini n’Ubugenzuzi bw’amashuri (NESA), cyatangaje ko abanyeshuri biga bacumbikirwa bazatangira kujya ku masomo y’igihembwe cya mbere guhera ku wa 06 Nzeri 2024'
pubDate: '2025-04-21'
heroImage: '/ingendo_z_abanyeshuri.webp'
category: ['uburezi']
---

> Ni nyuma y’uko iki kigo cyari giherutse gutangaza ko umwaka w’amashuri wa 2024-2025 uzatangira tariki ya 09 Nzeri 2024.

Gahunda y’ingendo kuri abo banyeshuri ikaba iteye ku buryo bukurikira:

### Ku wa Gatanu, tariki ya 06/09/2024, hazagenda abanyeshuri biga mu bigo by’amashuri biherereye mu Turere dukurikira:

- Nyamagabe na Nyanza mu Ntara y’Amajyepfo
- Nyamasheke na Rusizi mu Ntara y’lburengerazuba
- Musanze mu Ntara y’Amajyaruguru
- Rwamagana na Kayonza mu Ntara y’lburasirazuba

### Ku wa gatandatu, tariki ya 07/09/2024, hazagenda abanyeshuri biga mu bigo by’amashuri biherereye mu Turere dukurikira:

- Nyaruguru, Gisagara mu Ntara y’Amajyepfo
- Burera, mu Ntara y’Amajyaruguru
- Rubavu, Nyabihu mu Ntara y’lburengerazuba
- Gatsibo na Nyagatare mu Ntara y’lburasirazuba

### Ku Cyumweru, tariki ya 08/09/2024, hazagenda abanyeshuri biga mu bigo by’amashuri biherereye mu Turere dukurikira:

- Ruhango na Huye mu Ntara y’Amajyepfo
- Rulindo na Gakenke mu Ntara y’Amajyaruguru
- Karongi, na Rutsiro mu Ntara y’lburengerazuba
- Ngoma na Kirche mu Ntara y’lburasirazuba

### Ku wa mbere, tariki ya 09/09/2024, hazagenda abanyeshuri biga mu bigo by’amashuri biherereye mu Turere dukurikira:

- Nyarugenge, Gasabo, Kicukiro mu Mujyi wa Kigali
- Muhanga, Kamonyi mu Ntara y’Amajyepfo
- Gicumbi mu Ntara y’Amajyaruguru
- Ngororero mu Ntara y’lburengerazuba
- Bugesera mu Ntara y’lburasirazuba

NESA yasabye inzego zibanze gukurikirana igikorwa cyo gusubiza abanyeshuri ku mashuri zikangurira ababyeyi mu midugudu yabo kohereza abanyeshuri hagendewe ku matariki yatangajwe.

Ababyeyi barasabwa kubahiriza ingengabihe y’ingendo uko iteganyijwe, bohereza abana hakiri kare mu gitondo kugira ngo bagere ku mashuri yabo butarira kandi bambaye umwambaro w’ishuri.

Ababyeyi barasabwe kandi guha abana babo amafaranga y’urugendo azabagarura mu rugo mu gihe bazaba basoje igihebwe cya mbere baje mu biruhuko ndetse n’amakarita y’urugendo akoreshwa mu mabisi atwara abagenzi ku banyeshuri banyura mu mujyi wa Kigali.

Abayobozi b’ibigo by’amashuri, barasabwa kwitegura neza kwakira abanyeshuri bakoresha amasuku, banategura ibiribwa bizakenerwa.

Mu rwego rwo korohereza abanyeshuri mu ngendo, abanyeshuri bahagurukira i Kigali n’abandi banyura i Kigali berekeza mu zindi Ntara, bazafatira imodoka kuri sitade ya Kigali yitiriwe Pele i Nyamirambo zibajyana ku mashuri yabo.

Nyuma ya saa cyenda z’amanywa sitade izaba ifunze, nta munyeshuri wemerewe kuza ku munsi utari uwo ikigo yigaho kizagenderaho.
